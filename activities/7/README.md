# Activity #7

Questa attività è finalizzata a far confrontare l'allievo con l'**uso dei 
collegamenti esterni** per la composizione della scena.   
L'attività è inoltre tesa a far **familiarizzare lo studente con il processo di 
preparazione del rendering** in vista dell'esame finale.

Creare un semplice ambiente interno e collocare in esso **tre oggetti** 
modellati per le attività precedenti utilizzando **collegamenti esterni**.

Per ogni oggetto dovrà essere collegata sia la **versione "low poly"** (senza 
algoritmo di suddivisione applicato) sia la **versione "ad alta densità"** 
(su cui è invece attivo l'algoritmo di suddivisione).

Allestire la scena secondo **tre diverse disposizioni degli oggetti** e 
produrre, utilizzando **sempre la stessa inquadratura**, **6 rendering 
monomaterici bianchi** (cosiddetti _clay rendering_) di risoluzione 
**2339 x 1653px**: uno per ogni allestimento per entrambe le versioni 
("low poly" ed "ad alta densità").   
Per ogni rendering è necessario che:
- lo sviluppo volumetrico del modello sia suggerito attraverso l'utilizzo di 
tecniche di **ambient occlusion**
- la **maglia topologica** sia resa evidente attraverso la **rappresentazione 
con tratto nero di tutti i bordi** del modello limitando la visualizzazione 
del wireframe ai **soli bordi originari della mesh** (ovvero quelli 
preesistenti rispetto all'applicazione dell'algoritmo di suddivisione: 
tale condizione è ottenibile attivando, tra i parametri dell'algoritmo di 
suddivisione, l'opzione _Isoline Display_ su 3Ds Max
e _Optimal Display_ su Blender).

Definiti i diversi allestimenti rispettivamente _A, B_ e _C_, nominare le 
**6 immagini prodotte** secondo la forma 
**NUMEROMATRICOLA-NOMEALLESTIMENTO.png**.   
Ad esempio, lo studente il cui numero di matricola è 741854 dovrà produrre 
i file:
- _**741854-A.png**_
- _**741854-A-LP.png**_ (versione senza l'algoritmo di suddivisione applicato).
- _**741854-B.png**_
- _**741854-B-LP.png**_
- _**741854-C.png**_
- _**741854-C-LP.png**_

Caricare i file nella cartella _**activities/7/**_ del **proprio repository** e 
richiedere l'accettazione da parte del docente attraverso _**pull request**_.

La consegna si completa con la **pubblicazione sul proprio profilo 
_Sketchfab_** del modello in versione "low poly" e di quello "ad alta densità" 
di **una delle tre disposizioni dela scena** prodotte.   
La scelta dell'allestimento da pubblicare è **libera**.   
Il modello pubblicato dovrà essere intitolato secondo la forma 
**NUMEROMATRICOLA-NOMEALLESTIMENTO** (ad esempio _**741854-B.png**_ e 
_**741854-B-LP.png**_).

